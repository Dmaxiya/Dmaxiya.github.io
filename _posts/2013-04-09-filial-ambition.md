---
title: 孝志
date: 2013-04-09 23:42:00 +0800
categories: [High_school, Classical_Chinese]
tags: [Classical_Chinese, Article, Family]
author: 江山如画丨
---

清明三日，母与吾之鉴江，路其母家门，假便探之。

入门，外祖母正寝，闻声惊觉，扰其芳梦，自觉有愧。母与之谈琐事，知其足疾，需策扶老，天寒愈发，至于不行。而又午昏备食，媳膳即离；洗暴裳衫，媳浴立去——母闻潸潸，吾闻欲泣。生子三人，女亦有二，何其苦哉？媳虽碌渔，既日每反，非可多余时乎？是由惰也，私为上矣。

环视器物，衣柜木席，桌灶而已，唯其居此，鲜有亲就，既难行路，日夜坐卧，孤闷可知！

思及祖父母，居于金峰，境状仿佛，父伯工远，无奈鲜归，吾学业繁忙，岁仅二探，皆已六旬，思亲不至——

忆吾幼时，姊弟三稚，二老竭力，共抚成人，两鬓斑然，身心疲弊，彼年衰，吾岁长，而今皆去，未侍左右。呜呼！吾未进孝也！

今无力赡之，郭巨埋儿，卧冰求鲤，不期效是。唯愿学成，自力更生，与其同居，不使孤寡，每少余时，促膝淡叙，若足余时，相与步畔。岂可劳之，顾周以怡，颐养天年，安生而乐终，天使吾也。

若今不行其道，悔不当初，力余而相隔阴阳，远哉。子愈养而亲不在，何其悲乎！望以此励之，毋忘所书；后每览斯文，毋忘所感；难亲友弗决，毋忘所育。